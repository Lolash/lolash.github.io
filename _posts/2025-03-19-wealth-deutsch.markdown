---
layout: post
title:  "Bogactwo wg Deutscha"
categories: podcast
---
Poniższy tekst powstał na podstawie rozmowy Davida Deutscha z Navalem Ravikantem; rozmów z ChatGPT i lektury pierwszych rozdziałów "The Beginning of Infinity" D. Deutscha.
https://www.youtube.com/watch?v=FfWbcrObpUY
## Co to znaczy być bogatym

Głównym wnioskiem z wywodów Davida Deutscha jest to, że bogactwo nie ogranicza się do rzeczy materialnych oraz nie polega jedynie na redystrybucji skończonej ilości dóbr. Według niego bogactwo jest nieskończone.

Dlaczego?

David Deutsch prezentuje stanowisko, które można streścić - bogactwo to wiedza. Wiedza, jak przekształcać zasoby w rozwiązania "problemów". Daleko temu od bogactwa reprezentowanego przez kupę złota.

Jak dojść do takiego wniosku?

Deutsch wychodzi z założenia, że bogactwo to zestaw wszystkich przekształceń (transformacji), które osoba (lub całe społeczeństwo) może spowodować. W danym czasie, ten zestaw jest wymienialny na pewną reprezentację jego wartości - np. w złocie, hektarach ziemi czy dżulach energii, ale reprezentacja jest zmienna.

W dzisiejszych czasach, jeśli masz gotówkę, to możesz jej użyć, żeby spowodować jakąś transformację. Na przykład - możesz poprosić malarza, żeby namalował ci obraz, jeśli sam nie potrafisz. Płacisz za przekształcenie farb w dzieło sztuki. Innymi słowy wymieniasz pieniądz na umiejętności malarza - wiedzę. Zatem pieniądze to reprezentacja wiedzy.

Warto podkreślić, że w swojej definicji skupia się na "długim okresie". To znaczy, że w jego rozumieniu definicja "wiedza to bogactwo" jest prawdziwa na poziomie podstawowym; jest niezmienna niezależnie od okoliczności.

W długim okresie wartość gotówki, z różnych przyczyn, może przestać mieć znaczenie. Hipotetycznym powodem może być to, że USA upadają i dolary, których akurat używaliśmy przestają być cokolwiek warte. W związku z tym malarz już nie zechce naszej gotówki, tylko będzie optował za inną formą reprezentacji wiedzy.

Ponadto, nowa wiedza tworzy nowe bogactwo. Sama koncepcja czasami zmienia niewartościowe przedmioty w coś, co staje się wartościowe w danym momencie. Przykładem może być ropa naftowa, która przez setki lat wytryskiwała z ziemi w różnych miejscach świata, ale ludzie nie wiedzieli, co można z nią zrobić. Dopiero odkrycia XIX w. zmieniły bezwartościową substację w zasób.

Powyższy przykład dość jaskrawo pokazuje, że samo posiadanie materialnych dóbr nie jest wystarczającą definicją bogactwa. Mieszkańcy Ameryki Północnej czy Półwyspu Arabskiego mieli dostęp do ropy przez stulecia - jednak nie przekuli tego w bogactwo.

Czy posiadanie znacznych ilości **cennych** w danym czasie zasobów to bogactwo? Tak - w tym momencie, ale nie w długim w okresie. Nowa wiedza może sprawić, że wartość ropy naftowej spadnie do 0, a w to miejsce pojawi się inny wartościowy zasób np. uran albo energia słoneczna.

W związku z tym, że wiedza jest nieskończona - zawsze można odkryć coś nowego, wynika, że bogactwo również jest nieskończone.

Czuję, że nie zrozumiałem do końca:)
Może kiedyś jeszcze tu wrócę